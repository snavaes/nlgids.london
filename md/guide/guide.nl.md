# Uw gids Ans Vaessen

<span class="lead">Toen mijn man een baan aangeboden kreeg in Londen zei ik meteen **Doen**!</span>

Het is een fantastische stad en een geweldige kans de stad te leren kennen als een echte Londenaar.
Samen met mijn dochtertje heb ik de hele stad doorkruist op zoek naar mooie parken, evenementen, historie en natuurlijk speeltuintjes.

Hier verveel je je nooit, erger nog ik heb net als de meeste Londenaren last 
van FOMO (Fear Of Missing Out).
De hoeveelheid hippe eet tentjes, voorstellingen, musea en overige activiteiten zorgen voor een lange wensenlijst.
Als gids wil je natuurlijk de leukste adresjes doorgeven aan Nederlandse bezoekers.
Ik laat niet alleen de highlights zien maar ook de dingen waarvan je nog niet wist dat je ze wilde zien.
Een echte Engelse pub, of kleine streetart. Kom je als familie, vriendengroep of als bedrijf ik zorg voor een passende wandeling of fietstocht.

Ik ben een gekwalificeerde [City Of London Guide](http://www.cityoflondonguides.com/find/ans-vaessen). Daarnaast heb ik diverse studies gevolgd over de geschiedenis van de stad en over de architectuur van typische gebouwen in Londen.
Verder heb ik veel tips voor mensen die met kinderen reizen want Londen heeft ook voor kleintjes veel te bieden.

Daarnaast ben ik aangesloten bij een netwerk van Nederlandse stadsgidsen wereldwijd.


Heb je een vraag, of wil je tips? Mail [me](mailto:ans@nlgids.london) gerust!
