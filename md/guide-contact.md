<div lang="nl">
Toen mijn man een baan aangeboden kreeg in Londen zei ik meteen “DOEN!”
Het is een fantastische stad en een geweldige kans de stad te leren
kennen als een echte Londenaar. Samen met mijn dochtertje heb ik de hele stad
doorkruist op zoek naar mooie parken, evenementen, historie en natuurlijk
speeltuintjes. Omdat ik de weg ken en ook veel weet van de stad wil ik dit graag
delen met bezoekers en inwoners van Londen.

Als Nederlandse gids weet ik goed wat de Nederlander leuk vindt. Een boeiend
verhaal zonder je te overladen met jaartallen, namen, maar wel met leuke weetjes
en verhalen.

Ik heb een master in toerisme en vrije tijd (Universiteit Wageningen). 
In Nederland heb ik bedrijven en de gemeentelijke overheid geadviseerd met betrekking tot
toerisme en ik heb ook lesgegeven in toerisme.

In Londen heb ik een studie over de geschiedenis van de stad gedaan en een
cursus aan de universiteit over de architectuur van typische Londense gebouwen
gevolgd. In het voorjaar hoop ik af te studeren als City of London Guide. Dus
mocht je wel de details van de stad willen weten, ook dan ben je bij mij aan het
goede adres.

Al vanaf £35 geef ik rondleidingen van een uur. Voldoende om een goede indruk
te krijgen. We beginnen op een interessante plek en eindigen bij een leuke pub
of plek om te lunchen.

Net als elke Londenaar ben ik op de hoogte van de leuke eettentjes en de beste
plekken om te shoppen. Verder heb ik veel tips voor mensen die met kinderen
reizen want Londen heeft ook voor kleintjes veel te bieden.

Heb je een vraag of wil je tips? [Mail me gerust!](mailto: ans@nlgids.london)
</div>
